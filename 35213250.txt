หนังรักกระแสดี ไม่คิดว่าคนจะเต็มโรง ใจจริงคิดไว้ตั้งแต่แรกว่าเรื่องนี้ต้องเรียกน้ำตาแน่ๆเลย แต่หนังไม่ค่อยบิ้วเท่าไหร่เลย สรุปผมไม่ร้องไห้ คนในโรงก้ไม่มีเสียงกระซิก สะอื้น ดูดขี้มูกให้ได้ยินเลยนะ เรื่องนี้เปิดเรื่องดีมาก ตัวละครคาแรกเตอร์ชัดเจน มีเสน่ห์ นางเอกสวย พระเอกก้หล่อ เนื้อเรื่องดูได้เพลิน มีฉากกุ๊กกิ๊ก ตลก ซึ้ง สลับกันไป ไม่มีฉากน่าเบื่อเลยนะ คือยิ้มทั้งเรื่อง แต่นี่แหละคือจุดอ่อน ที่มันไม่พาเราไปจนสุด ด้วยตัวคาแรกเตอร์นิสัยนางเอก บวกความติสพระเอกนี่แหละ ทำให้เรื่องครึ่งหลังไม่สมเหตุสมผลมากๆ หาทางออกให้กับเรื่องแย่มากๆ ไม่รุ้สึกเอาใจช่วยอีสองคนนี้ เราเลยไม่อินกับมันมากซักเท่าไหร่ ถือว่าเปนจุดด้อยใหญ่ๆของเรื่องนี้เลย หนังเหมือนจะข้อคิดดี แต่มันก้ดูย้อนแย้งกับเรื่องที่สื่อออกมา ผมคิดว่าทำไมหนังมองโลกในแง่ร้ายจัง และไม่ให้กำลังใจเลย สรุป เรื่องนี้ดูได้เพลินๆผู้หญิงคงชอบ แต่ท่าจะไปเทียบ About time กับ The fault in our star ก้คงไม่ได้ // Me before you ก้เปนได้แค่รุ่นเด็กๆเท่านั้นเอง
อยากไปดูเพราะว่ากระแสค่อนข้างมาแรง แต่พอมาอ่านรีวิวแล้วเริ่มลังเลมานิดนึง
ไปดูเถอะครับ ผมว่าอย่างน้อยก็สนุกกว่าหนังรักทั่วไปหลายๆเรื่อง ผมคงหวังไว้มากแค่นั้นเอง
เค้า Base ตามหนังสือหรือปล่าวครับ อยากรู้ ถ้าเปลี่ยนเรื่องราวด้วยนี่ผมคงเซงมากคนนึง
ตามหนังสือเลยค่ะ จบตามหนังสือเป๊ะ เหตุผลที่พระเอกทำแบบนั้นก็ตามหนังสือ บางประโยคนี่แทบจะลอกหนังสือมาทั้งดุ้นอ่ะค่ะ แต่ก็มีฉากที่ไม่เหมือนอยู่บ้างนิดหน่อย แต่ก็ไม่กระทบอะไรกับเนื้อเรื่อง แก้ไขข้อความเมื่อ 30 พฤษภาคม 2559 เวลา 09:43 น.
นึกว่ามันให้ฟิล about time ซะอีก เดี๋ยวขอลองอ่านรีวิวอีกสักสองสามเจ้า ก่อนตัดสินใจละก้น
ผมนี่โคตรรัก About time เลย ดูจาก Trailer มาทรงคล้ายๆกัน คือเป็นหนังรักที่Background พูดถึงชีวิต แต่คิดว่าคงทำไม่ถึงระดับนั้นแน่นอน ถ้าได้แค่ระดับน้องๆก็โอเคแล้ว อย่างน้อยไปฟัง ซาวน์แทร็คเพราะๆกับการแสดงแม่มังกร ก็คุ้มแล้ว
ไปดูเถอะค่ะ ยังไงก็คุ้มค่าเงิน การแสดงเลิศ ถึงแม้เนื้อหามันยังไม่สุดถ้าเทียบกับ About Time แต่โดยรวมถือว่าโอเคเลย
เราก็ผิดหวังนะ คิดว่าอย่างน้อยก็ควรจะอยู่ระดับมาตรฐานหนังรัก สำหรับเราเรื่องนี้ออกจะ below average เลย พลอตดี แต่การลงรายละเอียด การเชื่อมโยง จังหวะ ไม่ค่อยดีเท่าที่ควร คุ้มอย่างเดียวสำหรับแฟนๆ got เหนไทวินกับแม่มังกร ยิ้มให้กำลังใจกัน คริคริ
ใช่ๆ เห็นแม่มังกรกับลอร์ดไทวิน ก็พอแล้ว 55
โดยรวมชอบนะครับ ติดตรง ความคิดพระเอกตอนท้าย ที่ไม่มีใครเปลี่ยนใจเขาได้ [Spoil] คลิกเพื่อดูข้อความที่ซ่อนไว้ ซึ่ง หากใครที่กำลังคิดฆ่าตัวตายอยู่แล้ว มาดูเรื่องนี้ แล้วเห็นพ้องกับความคิดพระเอก ว่า จริง ฉันก็ไม่รู้จะอยู่ทำไม อยู่ไปก็ไม่มีอะไรดีขึ้น รับไม่ได้กับความที่เป็นแบบนี้ ขอตายดีกว่า ....... มันสามารถ โน้มความคิดได้นะครับ ซึ่งอาจจะไม่ได้มากมายอะไร แต่มันทำให้เห็นว่า พ่อแม่และคนรัก ไม่สามารถโน้มน้าวจิตใจได้เลยหรือ?! เพียงเพราะมีความทรงจำ ที่ตัวเองเคยหล่อ ไปไหนมาไหนได้ สาวๆมอง พอวันนึงเป็นอัมพาต (โอเคว่า หนักหนาสาหัสก็จริง) ก็ยึดติดในสิ่งที่เป็นอดีต และไม่เอาอะไรแล้ว ปล.พอดูจบ ผมกลับรู้สึก หดหู่ในใจที่พระเอกยอมตาย ว่าแต่มีใครทราบมั้ยครับ ที่เขาบินไปสวิส เขาไปตายด้วยวิธีไหน ? แก้ไขข้อความเมื่อ 31 พฤษภาคม 2559 เวลา 17:35 น.
Dignitas เป็นคลินิคหรือองค์กร ที่ทำการการุณยฆาต ให้กับผู้ป่วยที่ไม่อยากมีชีวิตอยู่ต่อนะคะ เท่าที่เราเคยอ่านรู้สึกว่าจะให้ดื่มอะไรสักอย่างและผู้ป่วยจะค่อยๆหลับไปและตายอย่างสงบอ่ะคะ
ขอบคุณสำหรับคำตอบนะครับ มีจริงๆหรอเนี่ยองค์กรแบบนี้ จริงๆไม่ควรผ่านหรือได้รับการยินยอมให้เกิดขึ้นได้เลยครับ
เราคิดว่าการที่มีองค์กรแบบนี้เพื่อช่วยเหลือคนไข้รึเปล่าคะ อย่างกรณีที่เป็นโรคที่รักษาไม่หายจริงๆ คนไข้ที่รู้สึกแย่กับโรคของตัวเองกับร่างกายตัวเอง สงสารคนที่อยู่ข้างหลัง เราว่ามีคนไข้ที่คิดแบบนี้แหละค่ะ เคยมีเคสน้องผู้หญิงคนนึงเป็นโรคที่รักษาไม่หายและช่วยเหลือตัวเองไม่ได้เลย หายใจเองยังไม่ได้ น้องสงสารแม่ที่ต้องมาคอยดูแลตัวเอง ต้องคอยแอบร้องไห้ แม่ไม่ได้ใช้ชีวิตของแม่เลย น้องเลยคิดว่าตัวเองเป็นภาระ จึงขอต่อศาลให้ตัวเองได้ตายอย่างสงบ บางทีคนไข้คงจะคิดว่าอยู่แบบนี้ไปไม่มีอะไรดีจึงขอให้ตัวเองได้ไปเริ่มชีวิตใหม่ดีกว่าน่ะค่ะ คนข้างหลังอาจเสียใจแต่ไม่นาน ดีกว่ามานั่งเสียใจทุกวันโดยที่ไม่มีความหวังเลย
ในหลายๆประเทศ การุณยฆาตคือสิ่งที่ถูกฎหมายค่ะ คนป่วย(หนัก)ควรมีทางเลือกว่าตัวเองควรจะมีชีวิตอยู่ต่อไปหรือจะเลือกตายเพื่อจบความทรมานทั้งของตนเองและคนที่ดูแล [Spoil] คลิกเพื่อดูข้อความที่ซ่อนไว้ในครอบครัวเรามีผู้ป่วยหนักค่ะ ป่วยด้วยโรคที่รักษาไม่หาย ต้องมีชีวิตอยู่ด้วยความทุกข์ทรมาน เฝ้ารอวันตายที่จะต้องมาแน่ๆ แต่ไม่รู้ว่ามาเมื่อไหร่ ตอนนี้เจ้าตัวยังมีชีวิตอยู่ค่ะ แต่ปรารถนาการุณยฆาต ซึ่งถ้าประเทศไทย การการุณยฆาตทำได้โดยถูกกฎหมาย คนในครอบครัวก็ไม่ขัดค่ะ ไม่ใช่เพราะเราไม่อยากให้เค้าอยู่กับเรา ไม่ใช่เพราะเราไม่อยากดูแลเค้า แต่เพราะเราเห็นว่าชีวิตเค้าในแต่ละวันมันผ่านพ้นไปด้วยความทรมานเหลือเกิน เราเคารพในการตัดสินใจของเค้า และเราคิดว่าการที่ให้พ้นจากความทุกข์ทรมานคือทางออกที่ดีที่สุด ในหนังไม่ได้ปูให้เห็นถึงความทุกข์ทรมานของวิลซักเท่าไหร่ ประกอบกับคนส่วนมากยังไม่เห็นด้วยกับการการุณยฆาต แต่ถ้าได้ลองมาสัมผัสถึงจิตใจของคนป่วยแบบเรา คุณจะรู้เลยค่ะ ว่าการที่ให้เค้าจากไปอย่างสงบคือความสุขที่สุดของเค้า คนที่เหนี่ยวรั้งให้เค้าอยู่ต่อไป ลองตอบคำถามในใจตัวเองดูว่าอยากให้เค้าอยู่เพราะอะไร เพื่อเค้า หรือเพื่อคนที่เหลืออยู่กันแน่
เราอ่านหนังสือมาก่อนดูหนังค่ะ เราเลยรู้สึกเข้าใจการตัดสินใจของพระเอก ในหนังสือให้รายละเอียด ลงความรู้สึก ทำให้เราสัมผัสได้ถึงความคิดความรู้สึกของพระเอก นางเอกจริงๆ และคิดว่าเหตุผลมีเพียงพอค่ะ เรื่องDignitas เราคิดว่าดีนะคะ ที่มีขึ้น เพราะจริงๆแล้วเราไม่สามารถตัดสินใจแทนคนที่เขาต้องการทำการุณยฆาตได้หรอก เราไม่ได้เป็น ไม่ได้รับรู้ความเจ็บปวดแบบเขา ต่อให้มีคนรอบข้างรักและสนันสนุนให้เขาอยู่ต่อมากแค่ไหน แต่เราก็ควรเคารพการตัดสินใจและให้เขาได้เลือกทางที่เขาต้องการจริงๆ การที่เขาอยู่ต่อ เขาก็ไม่ได้มีความสุขกับชีวิตแบบนี้ กับความเจ็บปวดทรมานที่ไม่รู้จบ ส่วนในหนัง รายละเอียดน้อยไปค่ะ รวบรับ เร่งรีบมาก เราดูก็ไม่อินค่ะ ถ้าไม่ได้อ่านหนังสือมาคงดูไปงงไป
ผิดหวัง แต่ให้ 7.5 เลยหรือครับ คือจริงๆแล้วหนังดี แต่ไม่ได้ดีตามที่หวังหรอครับ?
โดยรวมถือว่าดีประมาณหนึ่ง ก็สนับสนุนให้ไปดูกันนะ หนังดี แม้รวมๆก็เห็นด้วยกับ จขกท นะ แต่โครงเรื่องที่ไล่รายละเอียดมาไม่ทัน จึงผลักความรู้สึกมาที่คนดูได้ไม่เต็มที่ เสียดายที่หนังไม่ได้ปูพื้นความสูญเสียของพระเอก ว่าเค้าต้องสู้กับความทรมาณอะไรบ้าง อึดอัดยังไง หรือแสดงให้เห็นถึงความลำบากในภาวะคงอยู่อย่างไร ซึ่งจุดนี้จะทำให้คนดู เข้าใจมากขึ้น มากไปกว่าคำพูดไม่กี่ประโยค จะได้เข้าใจเหตุผลมากกว่านี้ มีการหยอดมุขมาเรื่อย ให้ตัดกับบรรยากาศ วิวสวยๆ ในขณะที่การปูพื้นความสัมพันธ์ไล่มาเรื่อยๆ โดยส่วนตัวคิดว่ายังไม่ลึก ดูเป็นความสัมพันธ์ที่ผิวเผินเกินไป ทำให้ความรักหรือความผูกพันที่เกิดขึ้นดูไม่น่าเชื่อ ไม่คิดว่านางเอกรักพระเอกได้ขนาดนั้น (ไม่แน่ใจว่าเป็นความรักแบบไหนด้วย) แต่ถ้าใครถามก็คงยังแนะนำให้ไปดู อยู่ดี นะละ
เพิ่งดูจบเมื่อกี๊ ถามว่าสนุกไหม ก็ดูเรื่อยๆดีแต่ไม่มีจุดพีค รอลุ้นอยู่ว่าตรงไหนคือ climax แต่ไม่มี นักแสดงๆดีทุกคน ส่วนเนื้อเรื่อง เป็นเรื่องราวของคนที่เห็นแก่ตัว เป็น loser ดูแล้วเอาแต่เรื่องของตัวเองเป็นใหญ่ เป็นหนังที่ดูแล้วไม่มีความสุขและไม่ได้ให้ข้อคิด หรือ cheer up อะไรเลย แย่ แพ้ พิการ ขอตายดีกว่า เมื่อ 2-3 อาทิตย์ก่อนไปดูเรื่องแม่ก็คือแม่ ยังสนุกกว่านี้อีกนะ
ใช่ๆๆค่ะ ครึ่งหลังของเรื่อง ค่อนข้าง สั้นๆไปนิด จบเเบบ อารมณ์ ตามไปไม่ค่อยทัน เศร้าไหมคือเศร้าค่ะ เเต่เศร้ายังไม่สุด ปล เห็นด้วยกับความคิดเห็นที่9 ค่ะ นางเอกรักพระเอก ในระยะเวลา 6 เดือน ซึ่งเช่นเดียวกับพระเอก เเต่ในระยะเวลาเเค่นั้น นางเอกไม่สามารถเปลี่ยน พระเอกไม่ให้ตายได้.....
ไม่เคยอ่านหนังสือ ไม่อ่านคอมเม้นเลย มุ่งมั่นดู เตรียมทิชชูไป 2 ห่อ แต่หนังพาอารมณ์ไปไม่สุด ก็ดีนะ แต่ดีไม่สุดตามที่หวัง ทิชชู่ 2 ห่อ นอนนิ่งสงบในกะเป๋าเลย
เหมือนเราเลยค่ะ อุตส่าห์พกทิชชูไป แต่กลับไม่ได้ใช้
เข้ามาเห็นด้วยคะ อารมณ์ยังไม่ถึงสุด แล้วก็ขัดใจเล็กน้อยกับตอนจบ คิดถึง About time กับ The fault in our star อย่างที่จขกทว่าเหมือนกันว่าเทียบไม่ได้ แต่ก็เป็นหนังดีที่น่าดูคะ
... แก้ไขข้อความเมื่อ 3 มิถุนายน 2559 เวลา 03:56 น.
เพิ่งดูจบ...มีคนบอกเตรียมทิชชู่ สำหรับเราไม่อินนะ บทดูนอนเซนส์ไปหน่อย มันมีทางเลือกที่ดีกว่านี้ มีคนที่แย่กว่านี้ มีคนที่พิการและต้องดิ้นรนเอาชีวิตรอดเพียงลำพังไม่มีแม้แต่เงิน พ่อแม่ คนรัก บ้านที่สุขสบาย....พระเอกมีทุกอย่างไปไหนก็ไพรเวทเจ็ท! ไม่ต้องทำอะไรเลย ไม่ได้ทรมานในทุกขณะที่หายใจ กลับมีคนที่คอยช่วยเหลือเข้ามารักมาห่วงใย อย่างเดียวแค่รับตัวเองไม่ได้? มีคนมากมายที่ประสบอุบัติเหตุ คือพอมันมีความนอนเซ็นส์ทางความคิด เราไม่โอเคกับบทการตัดสินใจพระเอกมากๆ ตอนที่พระเอกร้องไห้คือไม่อิน เขาเลือกได้ที่จะลองสู้ต่อป่ะวะ พ่อแม่ล่ะ ไม่รุ้สิดูจบแล้วหงุดหงิด...อีกอย่างเรามีความเชื่อทางพุทธอ่ะเนอะ การ...ที่พระเอกทำมันเป็นบาปเลยไม่อิน อยากให้แม่พระเอกพาคนนี้มาเจอ....มีความอยากเปลี่ยนบท55
ตอนแรกดูเสร็จ เราเข้าใจพระเอกนะ แต่พอคิดไปคิดมา อืม พระเอกนี่มีเงินมากมายขนาดนั้น สามารถอยู่ได้ ถึงจะบอกไม่มีความสุข แต่มันขึ้นกะมุมมองของความสุข ของตัวเอง , ตอนอยู่กะนางเอกมีความสุขมั้ย เคยคิดมองมุมใหม่บ้างมั้ย T_T ว่าตัวเองสามารถช่วยเหลือคนอื่น หรือทำอะไรตั้งมากมาย ชีวิตมีค่าถ้าใช้อย่างมีค่า พระเอกบอกเองไม่ใช่เหรอ แต่ถึงยังไง ไม่เป็นพระเอกไม่รู้จริงๆ คนที่เกิดมาพร้อมทุกอย่าง แต่ท้อจนกู่ไม่กลับแล้ว T_T อีกอย่างจบแบบนี้ มีคน handicap ไปโพสในig หนังด้วยนะ ว่าพวกเขาต้องฆ่าตัวตายเลยเหรอ เค้าอยู่อย่างมีความสุขได้นะ มันก็ negative จริงๆ แหละ
เค้าไม่ได้มีอาการแค่อัมพาตนะครับ
เป็นความเห็นส่วนตัวค่ะ ออกมาก็เถียงกับเพื่อนที่ไปดูด้วยกัน เอาจริงๆนะ คนเป็นมะเร็งระยะสุดท้ายเขาก็เลือกที่จะสู้ได้ ถึงบอกศรัทธาความเชื่อไม่เหมือนกัน อีกอย่างตรงที่พ่อแม่คนรักคอยสนับสนุนช่วยเหลือเต็มที่ อิชั้นไม่อินเพราะเหตุลของพระเอกถ้าเทียบกับคนป่วยทุกคภาพแล้วดูเบาบางเกินไป...แล้วแต่มุมมองค่ะ
ไม่ได้ดูหนังแต่มาอ่านกระทู้นี้แล้วได้ความรู้เพิ่มเติม
หนังห่วยมาก เสียดายเงิน อวยกันจิงๆคนไทย เต็ม 10 เอาไป 5
หนังดีมากคะ จขกท .... คิดอะไรรึ ถึงเขียนแบบนี้ ไม่ว่าจะเป็นพล้อตเรื่อง คอสตูม อารม การเลือกตัวแสดง ฉาก ข้อคิดฯลฯ คือควรไปดู 10/10คะ คิดไรมากคะ ...หรือว่าหลับตาดูคะ^^ แก้ไขข้อความเมื่อ 4 มิถุนายน 2559 เวลา 09:21 น.
สำหรับคนอื่นเราไม่รู้ค่ะ แต่สำหรับเรา เราอินมาก จุดพีคเราก็ร้องไห้ฟูมฟายน้ำตาไหล แฟนเราก็ยังน้ำตาซึมๆ จุดขำๆฮาๆก็ขำออกมาแบบไม่ได้กั๊กเลย เราชอบนะ ตอนจบนี่ร้องไห้ อินมากๆๆๆๆๆๆๆๆๆๆๆๆๆๆๆๆๆ คิดว่าจะไปหาซื้อหนังสือมาอ่านด้วย ชอบการแสดงแล้วก็ฉากของหนังมากๆๆๆ ประทับใจเราที่สุด
มันไม่เศร้านะ มัน กลมกล่อม เป็นความจริงที่เกิดได้ ทุกคนต้อง move on , bitter sweet หนังบางเรื่องไม่จำเป็นต้องพีค เป็นแบบนี้แหละ ดีที่สุดแล้ว ทั้ง casting ฉาก เพลง มัน ok อย่างน้อยความรักก็ทำให้ทั้งสองคนมาเติมเต็มกันและกัน จากตอนแรกพระเอกสูญเสียทุกสิ่ง ความรักด้วยเช่นกัน และด้วยความรักจริงครั้งใหม่ในช่วงสุดท้าย ทำให้เขาเองก็ไม่เห็นแก่ตัวพอที่จะเก็บนางเอกไว้ในโลกที่เขารู้สึกไร้ตัวตน และไม่มีทางดึงตัวเองกลับคืนมาได้อีกแล้ว แต่ก็ยังมีช่วงเวลาดีๆ After เจอกันและกัน Me before U ^^
